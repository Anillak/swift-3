---
title: Примерени проекти за курса - Програмиране с Swift 3.0
permalink: /projects
summary: Проекти за курса - Програмиране с Swift 3.0
layout: home
posts_show: true
posts_title: Постове
---

## Оценяване - Програмиране със Swift 3.0 

Изпитването по време на курса ще се проведе чрез два тест-а. Оценката от тестовете ще образува крайната оценката. Първият тест ще е към средата на семестъра, върху целия взет материал до провеждане на тест-а. Вторият тест ще е в краят на семестъра върху целия материал от курса.

По време на упражненията ще се дискутират проблеми, задачи и подходи за решаването им. Ще има две сбирки за проверяване на задачите дадени за домашна работа. Всяка домашна работа ще се състои от 5 отделни задачи върху материала взет до момента. На датата на проверката, ще бъдат изтеглени 5 произволни студента, които трябва да представят решнията пред останалите си колеги. 

Целта на това упражнение е да се изложат идеите за решаването на проблемите и да се представи решение пред всички студенти.

За изтеглянето ще се използва софтуер (програма на Swift), който ще тегли само различни студенти за текущото упражнение. Това гарантира, че ще бъдат избрани поне 5 разлинични студента, които да представят своите решения. Такива които отсъстват и нямат основателна причина, ще се считат за несправили се със заданието.

### Често задавани въпроси  (ЧЗВ)

1. Ще трябва ли да правя презентация за да представя решение на задача?
	* НЕ, но ако ще е по-лесно - е добре да имате кратко планче. 
	* Примерно: 
		1. Какво е условието на задчата
		2. Какво сте разбрали от условието според вас
		3. Какво мислите, че търсеното решение 
		4. Вашето решение
		5. Въпроси, отговори и коментари
2. Ще имам ли бонус към крайната оценка, ако съм си решавал прилежно задачите
	* ДА, но само ако сте презентирали.
	* Липсващите решения могат да ви донесат само негативи. 
3. 	Мога ли да пропусна някой от двата тест-а
	* НЕ! Единственият вариант е да заявите още в началото на курса, че искате да представяте курсов проект. __Сложността на проектите е по-висока в сравнение със сложността на тестовете. Успешната защита на проект изисква различни компетентности и постоянна работа през семестъра.__
4. Какво представялват проектите?
	* Проектите са задания, които трябва да бъдат имплементирани до краят на курса. Те са по-трудоемки в сравнение с тестовете. За да могат да бъдат представени се изисква по-високо ниво на познаване на материала и прогрмния език. Кода от проектите ще трябва да се публикува в github и да може да се проследи постояннен процес на надграждане през семестъра. Примерно, всяка 2ра седмица трябва да има добавени неща. Няма да се приемат проекти реализирани в последната седмица от семестъра. Има два примерни задания от които може да се избира. Възможно е да се представи и задание за собствен проект, което трябва да бъде прието и съгласувано с преподавателския екип.
	* Следват описанията на двата проекта. 
	* Когато има желаещи да работят над различните проекти, ще бъдат дискутирани и допълнителни детайли по заданието, така че да е ясен изискваният краен резултат.

	
## Проект №1 (Скрабъл - енджин)

Да се напише обобщен еднжин (engine) за игра на думи. Да може да се представи произволно голяма дъска (board). (Скрабъл се явява частен случай на този енджин). Правилата да могат да се задават в конфигурационен файл.

За повече информация, може да прочетете официланите правила на Скрабъл ирата. [тук](https://en.wikipedia.org/wiki/Scrabble)

Примерен конфигурационен файл, където е описан кокретната версия на играта с думи:

	--BOARD--
	# това е коментар, който няма да вземе под внимание, когато се анализира конфигурацията
	15 15
	# следва списък на полетата и различните бонуси
	# това правило казва, че точките за думата, която е разположена над това квадратче трябва да бъдат утроени
	0 0 WS 3
	# удвои броя на точките за думата WS(Word Score)
	1 1 WS 2
	# удвои броя на точките за буквата LS(Letter Score)
	3 0 LS 2
	# ...
	# центъра на дъската, първата дума трябва да има сечение с това квадраче
	7 7 WS 2
	#...
	# разделител на секцията
	--LETTERS--
	# 8 букви А със стойност 1
	А 8 1
	# 3 букви Б със стойност 2
	Б 3 2
	...
		
Програмата (енджина) да може:

* Да записва съдъжанието на примерна дъска във файл 
* Да може да чете вече записана игра от файл (Записването да представлява - записване на ходовете на играчите един след друг. Виж примера. Интерпретации и модификации на предложеният формат са възможни, но е добре да се съгласуват с преподавателите.) 
* Да може да изчислява правилно точките за дадена дума, на базата на думата, началната позиция и посоката на изписване (хоризонтална или вертикална). 
* Да каже дали изписването на такава дума е възможно или не според правилата на играта. __Точките за всяка буква ще са описани в отделна секция от конфигурацията.__	

Примерен файл съхраняващ една игра на четирима играчи:

	--PLAYERS--
	EMIL 
	SPAS
	MITKO 
	IVAN
	--TURNS--
	EMIL 5 5 H ЕЗИКА
	SPAS 3 4 V ....
	MITKO 4 4 V .... 
	#....


## Проект №2 (Монопол - игра - Monopoly) 

Да се напише общ еднжин (engine) за играта [Monopoly] (https://en.wikipedia.org/wiki/Monopoly_(game)). Да може да се представи произволно голяма дъска (board). Правилата да могат да се задават в конфигурационен файл.

Примерен конфигурационен файл:

	--BOARD--
	# това е коментар, който няма да вземе под внимание, когато се анализира конфигурацията
	10 
	# следва списък на полетата и различните бонуси, значения
	0 GO
	1 ORANGE1 NAME PRICE
	2 CAHNCE
	3 ORANGE2 NAME PRICE
	#...
	--CARDS--
	ORANGE1 RENT RENT_1_HOUSE ... RENT_HOTEL MORTAGE
	ORANGE2
	CHANCE TEXT ACTION
	#...
	COMMUNITY TEXT ACTION
	
Енджинът трябва да може да записва прогрес-а на игра, да чете такава и да изпълнява ход за играч по зададен зар. Да се смятат финансите на всеки играч. __Да НЕ се имплементира търгуване между играчи.__

Целта на проекта е да се реализира опростен вариант на играта, който демонстрира владеене на Swift езика, ООП и правилно структуриране на код-а.

Примерен файл съхраняваще една игра на 4ма играчи:

	--PLAYERS--
	EMIL 1500
	SPAS 1500
	MITKO 1500
	IVAN 1500
	--TURNS--
	EMIL 4 3 CHANCE
	SPAS 1 2 BUY
	MITKO 3 3 BUY
	MITKO 3 4 BUY
	IVAN 3 2 BUY


